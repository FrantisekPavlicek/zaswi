Místní média zvala fanoušky na jednoho z nejlepších hokejistů všech dob s předstihem. V hale, kde sídlí tým London Knights z OHL, takhle velký zápas nevidí lidé často.
Navíc Jágrův první start v přípravném období do průmyslového města napůl cesty mezi Detroitem a Torontem lákal turisty, lístky si nekupovali pouze místní.
„Fanoušci většinou zůstávají přes noc, což přispívá k ekonomickému zisku, zejména v restauracích,“ podotkl John Winston, který v Londonu šéfuje cestovnímu ruchu.
Ale o pivo (navzdory názvu arény) lidem tentokrát nešlo. Dorazili přece kvůli Jágrovi.
